# Cesta kolem světa?

Povím vám příběh. Minulý rok jsem projížděl podél pobřeží Turecka a občas se stalo, že jsem musel spát venku, protože nikde v okolí nebyla žádná možnost ubytování. Jednou jsem takhle už večer vjedl do vesnice a pomalu se začal chystat ke spánku, když vidím, že se ke mně někdo blíží. Nejprve jsem si myslel, že mě někdo přišel z toho místa vyhnat pryč, byl to ale středoškolský student, který si chtěl povídat v angličtině, protože se dříve ten jazyk učil a líbil se mu a myslel si, že bych s ním mohl anglicky mluvit. A tak jsme se bavili o Turecku a o Česku a všem možném. Během toho mi také ukazoval různé fotky a mě zaujalo, že často zmiňuje i má na oněch fotografiích jednu dívku, kterou označoval jako kamarádku. Nenapadlo mě nic jiného než se ho zeptat, proč jeho kamarádka není jeho přítelkyní. Od té doby se celý rozhovor změnil z vesměs formálních frází do mnohem osobnějšího rozhovoru.

Můžete si o konkrétních lidech přečíst články, vidět je na fotografiích a videích, ale to není zdaleka totéž jako s nimi opravdu mluvit. Na něco se zeptáte a z neverbální odpovědi zjistíte často více než ze slov.

_\(bude pokračování!\)_





