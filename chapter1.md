# Cesta kolem světa?

Povím vám příběh. Minulý rok jsem projížděl podél pobřeží Turecka a občas se stalo, že jsem musel spát venku, protože nikde v okolí nebyla žádná možnost ubytování. Jednou jsem takhle už večer vjedl do vesnice a pomalu se začal chystat ke spánku, když vidím, že se ke mně někdo blíží. Nejprve jsem si myslel, že mě někdo přišel z toho místa vyhnat pryč, byl to ale středoškolský student Murat, který si chtěl povídat v angličtině, protože se dříve ten jazyk učil a líbil se mu a myslel si, že bych s ním mohl anglicky mluvit. A tak jsme se bavili o Turecku a o Česku a všem možném. Během toho mi také ukazoval různé fotky a mě zaujalo, že často zmiňuje i má na oněch fotografiích jednu dívku, kterou označoval jako kamarádku. Nenapadlo mě nic jiného než se ho zeptat, proč jeho kamarádka není jeho přítelkyní. Od té doby se celý rozhovor změnil z vesměs formálních frází do mnohem osobnějšího rozhovoru. Bavili jsme se o různých společenských tématech, třeba o politice či náboženství. A také o tom, jak je, když nemůžete s někým chodit, protože to vaši ani její rodiče mimo jiné z náboženských důvodů neschvalují.

Murat byl také téměř fanatický podporovatel současného prezidenta Erdoğan. Když jsem si ho přidal mezi přátelé na Facebooku, neměl tam jiné příspěvky než ty na jeho podporu \(to bylo ještě v roce 2016, kdy měli Turci povolený přístup k Facebooku či Wikipedii, což už dnes nemají\). O Erdoğanovi jsme se bavili hodně a mě došlo, jak velký rozdíl mezi námi je, pokud se začneme bavit o svobodě. Murat by označil Turecko jako svobodný a demokratický stát, ale platí to jen tehdy, když se bude člověk pohybovat v prostoru mezi striktně vytýčenými mantinely. I v Česku nemůžete dělat úplně všechno, ale ten prostor, ve kterém se můžete pohybovat, je podstatně širší.

To je první důvod, proč jsem se rozhodl vydat na cestu kolem světa: **studium**. 

_\(bude pokračování!\)_

